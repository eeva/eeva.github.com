<?xml version="1.0" encoding="utf-8"?>
<feed xmlns="http://www.w3.org/2005/Atom">

  <title><![CDATA[Eeva Kauppi]]></title>
  <link href="http://eeva.github.com/atom.xml" rel="self"/>
  <link href="http://eeva.github.com/"/>
  <updated>2012-10-24T22:17:25+03:00</updated>
  <id>http://eeva.github.com/</id>
  <author>
    <name><![CDATA[Eeva Kauppi]]></name>
    
  </author>
  <generator uri="http://octopress.org/">Octopress</generator>

  
  <entry>
    <title type="html"><![CDATA[Kouluturvallisuutta kaikille]]></title>
    <link href="http://eeva.github.com/blog/2012/10/24/kouluturvallisuutta-kaikille/"/>
    <updated>2012-10-24T22:11:00+03:00</updated>
    <id>http://eeva.github.com/blog/2012/10/24/kouluturvallisuutta-kaikille</id>
    <content type="html"><![CDATA[<p>Viime aikoina koulujen turvallisuus on puhuttanut kovasti lehdissä ja kadulla käydyissä keskusteluissa. Keski-Uudenmaan alueella on raportoitu tänä vuonna opettajiin ja muuhun koulun henkilökuntaan kohdistuneita vaara ja väkivaltatilanteita jo satoja. Oppilaiden välisiä kiusaamis-, riita- ja väkivaltatilanteita on varmasti ollut paljon enemmän. Lisäksi otsikoihin on päässyt yksittäisiä väkivaltaisia tapauksia, joissa oppilas on hyökännyt opettajaa kohtaan tai tuonut teräaseita kouluun. Kaikki nämä tarpeettomat väkivallan uhkaa luovat tilanteet kouluissa ovat huolestuttavia ja niiden luomaan turvattomuuteen on pystyttävä puuttumaan. Kouluissamme on kuitenkin päivittäin oppilaita, joille tavallinen koulupäivä voi olla hengenvaarallinen. Kouluissamme on yhä kasvava määrä pitkäaikaissairaita lapsia, joiden hoidon tukemiseen koulun tulisi osallistua, mutta johon kouluilla ei ole asetettu resursseja.</p>

<p>Kouluissamme ja päiväkodeissamme on jo useita kymmeniä diabeetikkolapsia, joiden turvallisen koulu- ja hoitopäivän turvaamiseen tulisi kyseisissä laitoksissa määrätä vastuuhenkilö, joka voi olla opettaja tai avustaja, ja tälle varahenkilö ja vielä varahenkilön varahenkilö, jotka osaisivat hoitaa lapsen tarvitsemat lääkitykset ja ateriat oikein. Kaikkien lasten, mutta erityisesti diabeetikkolasten, hoito tulisi pystyä järjestämään niin, että lapsi olisi turvassa ja valvonnassa kaiken aikaa, ettei vaaratilanteita pääsisi syntymään. Yleensä diabeetikkolasten hoitoon on kouluissa varattu liian vähän henkilökunnan resursseja. Esimerkiksi Keravan Keskuskoulussa on viittä diabeetikkolasta kohden yksi avustaja, joka vastaa näiden lasten turvallisuuden lisäksi tilanteesta riippuen muidenkin lasten avustamisesta tai mahdollisesti kokonaisen luokan opettamisesta. Tällaisessa tilanteessa avustajan on mahdotonta vastata riittävällä tarkkuudella näiden pitkäaikaissairaiden lasten turvallisuudesta, osallistua heidän ruokailuihinsa tarkastaakseen syödyt hiilihydraattimäärät ja pistetyt insuliiniannokset.</p>

<p>Yhtenä ratkaisuna parempaan diabeetikkolasten hoitoon voisi olla kouluterveydenhoitajien parempi tavoitettavuus kouluilla. Kouluterveydenhoitajalla olisi jo koulutuksensa puolesta paremmat resurssit osallistua ruokailuiden aikaiseen hoitoon. Heillä olisi myös parempi tieto-taito auttaa vaaratilanteissa ja aloittaa ensiapu ambulanssia odoteltaessa. Kouluterveydenhoitaja olisi hyvä lisä suurissa kouluissa turvaamaan muidenkin oppilaiden terveyttä ja turvallisuutta. Kouluterveydenhoitajan olemassa olo ei tietenkään poista muiden koulupäivään osallistuvien aikuisten auttamisen tarvetta, mutta pienentää avustajien ja opettajien muutenkin raskasta taakkaa lapsien hoidossa ja antaa opetushenkilökunnalle paremmat resurssit keskittyä heidän opetustyöhönsä.</p>
]]></content>
  </entry>
  
  <entry>
    <title type="html"><![CDATA[Kivaa Keravalla ja minulle tärkeitä asioita]]></title>
    <link href="http://eeva.github.com/blog/2012/09/26/kivaa-keravalla-ja-minulle-tarkeita-asioita/"/>
    <updated>2012-09-26T22:10:00+03:00</updated>
    <id>http://eeva.github.com/blog/2012/09/26/kivaa-keravalla-ja-minulle-tarkeita-asioita</id>
    <content type="html"><![CDATA[<p><img src="http://eeva.github.com/images/kk/yleiskuva.jpg" width="450" height="250" title="Yleiskuva tapahtumasta" ></p>

<p>Lauantaina 22.9. vietettiin Kiva kunta-päivää Keravan Aurinkomäellä. Tapahtuma oli samalla Keravan vihreiden kampanja-avus kunnallisvaaleihin. Halusimme luoda yhteisöllisen tapahtuman, jossa kuntalaiset pääsevät osallistumaan. Paikalla ei pidetty puheita, mutta tehtiin yhdessä sitäkin enemmän.</p>

<p><img src="http://eeva.github.com/images/kk/kasvomaalausta.jpg" width="450" height="250" title="Kasvomaalausta" ></p>

<p>Itse päädyin tekemään lapsille kasvomaalauksia, jotka olivatkin hyvin suosittuja. Samalla sai kivasti juteltua lasten kanssa ja heidän vanhempansakin uskaltautuivat juttusille. Yksi rohkea ryhtyi jo juttusille vaaliteemoista, joten kyllä vaalit alkavat jo osalle kuntalaisista olemaan ajankohtaisena asiana mielessä.</p>

<p>Rohkeimmat tapahtumaan saapuneet lähtivät mukaan Zumban pyörteisiin.</p>

<p><img src="http://eeva.github.com/images/kk/zumbaa.jpg" width="450" height="250" title="Zumbausta" ></p>

<p>Ja piirustuspisteellä käyneet lapset loivat todella hienon taidenäyttelyn Aurinkomäelle.</p>

<p><img src="http://eeva.github.com/images/kk/taidenayttely.jpg" width="450" height="250" title="Taidenäyttely" ></p>

<p>Niin, minulta siis kysyttiin mitä asioita haluaisin ajaa. Ehdottomana ykkösenä ovat lapsiperheiden ja koulujen asiat. Mielestäni Kurkelan yhteiskoulu tulee rakentaa mahdollisimman pian ja Sompion koulu muuttaa myös yhteiskouluksi. Näille Suomen suurimmille luokka kooille täytyy tehdä jotakin ja vastaus siihen ei ole koulujen sulkeminen, mitä täällä Keravalla on myös suunniteltu. Etenkin pienille koululaisille, eka- ja tokaluokkalaisille, (pieni)lähikoulu on todella tärkeä turvallisuuden luoja koulutien alkuun. Toisena tärkeänä asiana pidän lähiliikuntamahdollisuuksien parantamista. Lähiluonto ja lähimetsät täytyy säilyttää kohtuullisen matkan päässä ja jokaisen keravalaisen tavoitettavissa. Talvella hiihtolatuja ja kesällä pyöräteitä täytyy hoitaa ja uimahalli täytyy kunnostaa. Näillä pienillä ja isoilla investoinneilla voidaan kuitenkin pitkällä tähtäimellä säästää rahaa sosiaali- ja terveysmenoissa. Kolmanneksi kohdaksi asialistallani olen ottanut Keravan keskustan elävöittämisen. Mielestäni Aleksintorin ja Kahverin kiinteistöt täytyy saada taas käyttöön ja luoda keskustaan lisää yhteisöllisiä tapahtumia, joista loistavana esimerkkinä on jouluksi keskustaan tulevat joulumarkkinat esiintymislavoineen ja luistelurinkeineen.</p>

<p><img src="http://eeva.github.com/images/kk/eeva.jpg" width="450" height="250" title="Eeva" ></p>

<p>Kiitos vielä kuvista <a href="http://ofeli3.wix.com/ofelia#!">Sara Soinne</a>!</p>

<p><a href="https://www.facebook.com/photo.php?fbid=154110031396178&amp;set=a.151319371675244.34731.142918735848641&amp;type=1">Kommentit Facebookissa</a></p>
]]></content>
  </entry>
  
  <entry>
    <title type="html"><![CDATA[Toimintaa Kalevaan!]]></title>
    <link href="http://eeva.github.com/blog/2012/09/15/toimintaa-kalevaan/"/>
    <updated>2012-09-15T16:16:00+03:00</updated>
    <id>http://eeva.github.com/blog/2012/09/15/toimintaa-kalevaan</id>
    <content type="html"><![CDATA[<p>Tänään, lauantaina 15.9.2012, luin ilokseni <a href="http://www.keski-uusimaa.fi/artikkeli/141145-vanhasta-neuvolasta-tuli-kerhotalo">Keski-Uusimaasta</a>, kuinka Järvenpään Kyrölään on saatu avointa päiväkotitoimintaa vanhaan neuvolan taloon.  Samoissa tiloissa toimii myös MLL:n perhekahvila torstai-iltaisin.</p>

<p>Toivoisin samanlaista kädenojennusta myös Keravan kaupungilta. Kalevan alueella ei tällä hetkellä ole kotona lapsiaan hoitaville äideille muuta sisällä tapahtuvaa toimintaa, kuin seurakunnan järjestämä avoinpäiväkoti tiistaisin. Tämän kerhon suosio osoittaa sen, että Kalevan alueella on paljon lapsiperheitä, jotka ovat todella kiinnostuneita tällaisesta toiminnasta. Aikaisemmin Kalevan alueen nuorisotilassa Häkissä toimi perjantaisin MLL:n perhekahvila, jossa parhaillaan kävi yli 70 äitiä lapsineen. Vilskettä ja vilinää tiloissa siis riitti. Valitettavasti kaupunki päätti nostaa tilojen vuokraa ja MLL:llä ei ollut enää mahdollisuutta maksaa tiloista. Tällä hetkellä pidetään puistokahvilaa muutamien äitien voimin, mutta olisi todella tärkeää, että toiminnalle saataisiin sisätilat viimeistään lumien sadettua. Toivoisinkin nyt, että Keravan kaupunki voisi huomioida myös Kalevan alueen perheitä ja tarjota MLL:lle kohtuullisen hintaisella vuokralla tilat perhekahvilalle, tulijoita kuitenkin olisi. Esimerkiksi Häkki, jota aiemmin käytettiin, oli tilana loistava ja nykyäänhän se on päivisin aivan tyhjillään.  Ja alueen äidit olisivat varmasti iloisia myös avoimesta päiväkerhotoiminnasta täällä meillä päinkin.</p>
]]></content>
  </entry>
  
  <entry>
    <title type="html"><![CDATA[Terveisiä Sirkusmarkkinoilta]]></title>
    <link href="http://eeva.github.com/blog/2012/09/08/terveisia-sirkusmarkkinoilta/"/>
    <updated>2012-09-08T21:19:00+03:00</updated>
    <id>http://eeva.github.com/blog/2012/09/08/terveisia-sirkusmarkkinoilta</id>
    <content type="html"><![CDATA[<p><img src="http://eeva.github.com/images/ksm_01.jpg" width="450" height="250" title="Valmis hattara" ></p>

<p>Tunnelma Sirkusmarkkinoilla Keravan kävelykadulla oli mitä mainion. Aurinko paistoi (toki välillä satoi ja myrskysi) ja ihmiset olivat hyvällä juhlatuulella. Hattara teki kauppansa ja juttu luisti teltalle rohkaistuneiden kanssa. Ja ihmiset olivat hymyilevän positiivisesti yllättyneitä ilmaisista Keravan Vihreiden tarjoamista hattaroista.  Tervetuloa vielä huomenna Vihreälle teltalle, kävelykadulle Hesen eteen, tutustumaan Vihreiden toimintaan ja mukaviin vihreisiin ehdokkaisiin. Allekirjoittanut on tavattavissa teltalla 13-16.</p>

<p><img class="left" src="http://eeva.github.com/images/ksm_02.jpg" width="150" height="250" title="Hattaran valmistusta" ></p>
]]></content>
  </entry>
  
  <entry>
    <title type="html"><![CDATA[Avoin Kerava]]></title>
    <link href="http://eeva.github.com/blog/2012/09/06/avoin-kerava/"/>
    <updated>2012-09-06T21:38:00+03:00</updated>
    <id>http://eeva.github.com/blog/2012/09/06/avoin-kerava</id>
    <content type="html"><![CDATA[<p>Vietin tänään taas päivän leikkipuistossa. Menin tarkoituksella puistoon, jossa en vieraile kovinkaan usein ja siellä olikin lähes koko puistollinen täynnä minulle vieraita kasvoja. yksinäistä puistossa ei kuitenkaan ollut. Onneksi keravalaiset ovat avoimia, vilpittömiä ja välittömiä. Heidän kanssaan on helppo jutella, jakaa ajatuksia. Tässä taas yksi syy miksi rakastan nykyistä kotikuntaani, sanovatpa muut siitä mitä tahtovat.</p>

<p>Vihreiden teemana on kunnallisvaaleissa avoimempi kunta. Tätä asukkaiden keskeistä avoimuutta toivoisin lisää kunnan taholtakin. Kunnan tulisi olla avoin ja helposti lähestyttävä. Uskoisin ihmisten kiinnostuksen vaikuttamiseen kasvavan, kun päätöksen teosta tehdään avoimempaa. Asukkaiden olisi helpompaa kuvitella itsensä mukaan suunnitteluun ja päätösten tekemiseen, kun sitä ei vietäisi liian kauas asukkaiden normaalista elämästä. Uskokaa tai älkää, mutta Kerava on oikeasti hyvä paikka elää ja toivottavasti myös vaikuttaa kuntamme asioihin.</p>
]]></content>
  </entry>
  
</feed>
