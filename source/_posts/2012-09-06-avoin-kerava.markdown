---
layout: post
title: "Avoin Kerava"
date: 2012-09-06 21:38
comments: true
categories: avoimuus kerava
---
Vietin tänään taas päivän leikkipuistossa. Menin tarkoituksella puistoon, jossa en vieraile kovinkaan usein ja siellä olikin lähes koko puistollinen täynnä minulle vieraita kasvoja. yksinäistä puistossa ei kuitenkaan ollut. Onneksi keravalaiset ovat avoimia, vilpittömiä ja välittömiä. Heidän kanssaan on helppo jutella, jakaa ajatuksia. Tässä taas yksi syy miksi rakastan nykyistä kotikuntaani, sanovatpa muut siitä mitä tahtovat.
 
Vihreiden teemana on kunnallisvaaleissa avoimempi kunta. Tätä asukkaiden keskeistä avoimuutta toivoisin lisää kunnan taholtakin. Kunnan tulisi olla avoin ja helposti lähestyttävä. Uskoisin ihmisten kiinnostuksen vaikuttamiseen kasvavan, kun päätöksen teosta tehdään avoimempaa. Asukkaiden olisi helpompaa kuvitella itsensä mukaan suunnitteluun ja päätösten tekemiseen, kun sitä ei vietäisi liian kauas asukkaiden normaalista elämästä. Uskokaa tai älkää, mutta Kerava on oikeasti hyvä paikka elää ja toivottavasti myös vaikuttaa kuntamme asioihin.
